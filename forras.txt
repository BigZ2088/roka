Róka

A róka a ragadozók (Carnivora) rendjén belül a kutyafélék (Canidae) családjában a rövid lábú rókák (Vulpini) nemzetség névadó neme. Rókának Magyarországon többnyire a vörös rókát (Vulpes vulpes) hívják.

Elterjedése

Az északi féltekén szinte mindenfelé elõfordul; Afrikában csak a kontinens északi partvidékén. Ausztráliába betelepítették.

Megjelenése, felépítése

Mérete a kis, illetve a közepes termetû kutyákéhoz hasonló, de azoknál karcsúbb, nyúlánkabb. Koponyája hosszabb, arcorra hegyesebb a kutyákénál.

Füle nagy, farka hosszú és bozontos, pupillája függõlegesen megnyúlt elliptikus. A nõstényeknek általában hat emlõje van.

Életmódja

A kutyafélék többségétõl eltérõen a fajok többsége helyhez kötött (állandó földalatti rejtekben, úgynevezett kotorékban él).

Fajok

A Vulpes nembe a következõ fajok tartoznak: 

    indiai róka vagy bengál róka (Vulpes bengalensis)
    afgán róka (Vulpes cana)
    ezüsthátú róka (Vulpes chama)
    pusztai róka (Vulpes corsac)
    tibeti róka (Vulpes ferrilata)
    sarki róka (Vulpes lagopus)
    fakóróka (Vulpes pallida)
    homoki róka (Vulpes rueppellii)
    kitróka (Vulpes macrotis)
    prériróka (Vulpes velox)
    vörös róka (Vulpes vulpes)
    sivatagi róka (Vulpes zerda)

Forrás: Wikipedia